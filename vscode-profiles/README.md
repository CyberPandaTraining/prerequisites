# Profile VS Code

Profile VS Code to sposób na dostosowywanie środowiska IDE w zależności od projektu. Zawierają pełną konfigurację UI, ustawienia zachowania IDE oraz przede wszystkim listę rozszerzeń (rozszerzenia to jedna z największych zalet VS Code, która sprawia, że IDE jest bardzo elastyczne). W przypadku pracy z różnymi językami programowania, specyfika każdego z nich sprawia, że dla ergonomii pracy warto mieć różną konfigurację środowiska, co można realizować za pomocą kilku profili.

Zaletą profili jest również to, że mogą zostać wyeksportowane i zaimportowane, co umożliwia dzielenie się nimi z innymi. Poniżej znajdziesz listę moich profili, z krótkim opisem i linkiem do pobrania.

**UWAGA**: Aktualnie VS Code nie pozwala automatycznie zmienić ustawień profilu domyślnego. Workaroundy na brak tej funkcji można znaleźć w zgłoszonym na repozytorium IDE [issue](https://github.com/microsoft/vscode/issues/168867#issuecomment-2027581941).

## Python

Mój podstawowy profil do pracy z Pythonem.

Z perspektywy narzędzi Pythonowych, poza podstawowym rozszerzeniem, profil zawiera również rozszerzenia dla narzędzi takich jak [Ruff](https://docs.astral.sh/ruff/) i [Mypy](https://mypy-lang.org/). Poza tym, profil zawiera również zestaw rozszerzeń związanych z Gitem oraz innymi narzędziami niezwiązanymi bezpośrednio z Pythonem (np., YAML, XML Tools, Docker).

[Export profilu do pobrania](Python.code-profile)
